---
Title: Design Analyze
Description: My report for Design.
---


Design analys
=======================



Urval
-----------------------
Detta valet var inte helt enkelt, jag snöade in mig på bloggar vilket jag vanligtvis inte läser över huvud taget.
Jag kollade runt lite på de allra största/populäraste bloggarna och började kika på Isabella Löwengrips blogg samt
Kenza. Såg att dessa var ganska olika, Kenzas var ganska statisk men färgrik medans Isabella Löwengrips blogg var mer rörlig
och lite mer diskreta färger. Och som tredje och sista val ville jag välja något som intresserar mig lite mer så valet föll
på Vagabonds äventyrsblogg som skriver om resor.


Metod
-----------------------
Jag har valt att använda mig av videoserien [Design – principer och element](https://www.youtube.com/playlist?list=PLKtP9l5q3ce-oz7aoBkk-oEn4xzGbtqxU) på Youtube och
pdf-filen Visual Literacy på Dbwebb för att definiera designprinciper.



Resultat
-----------------------
<h3>Kenza</h3>
![image](..\assets\img\kenza.png)

Denna blogg handlar om Kenza Zouiten Subosic livsstil, besökaren får följa med i vardagen och bekanta sig med dennes liv.
Men huvudsyftet med sidan är en mode-blogg med reklam och samarbeten med diverse företag, sidan finns till för att inspirera
besökarna med just mode och livsstil.
Jag skulle säga att denna webbsida är väldigt balanserad. Om vi börjar med att kolla på den heltäckande bilden som är det första
man ser när man kommer in på sidan så är objekten centrerade på bilden. Personligen gillar jag färgkombinationerna gult och svart på
sidan vilket ger en ganska skarp kontrast. Ska man vara petig så är det svårt att se texten i bilden men jag kan inte annat än att hålla
med om att det ser snyggt ut. Skrollar vi ner så ser vi också att texten ligger i exakt samma linje som texten gör och så är det på
hela sidan uppifrån och ner. Längre ner på sidan ser vi också två bilder som ligger bredvid varandra och deras yttersidor ligger också
i linje med texten även detta är ett kännetecken på en balanserad design, rättare sagt en horisontell balans.
Jag tycker att webbsidans design fungerar bra ihop med syftet, man får nästan känslan av en klädkatalog när man först kommer in på sidan.
Ett av de syften som webbsidan vill förmedla vilket är mode tycker jag speciellt lyfts fram i "start" bilden. Sen är det givetvis mycket
vanlig brödtext men det är ju trotts allt en blogg vi läser. Innehållet i övriga bilder kännetecknar just livsstil eller mode.
Jag har inspekterat undersidorna på webbplatsen och dem är uppbyggda precis på samma sätt som start sidan, allt ligger centrerat och även här
använder man sig av en balanserad design med bilder och text.


<h3>Isabella Löwengrip</h3>
![image](..\assets\img\löwengrip.png)

Denna webbsida har likt Kenza ett syfte att förmedla mode och livsstil. Men huvudsyftet med sidan är även hät en mode-blogg med reklam och samarbeten
med företag, sidan finns till för att inspirera besökarna med mode och livsstil.
Denna webbsida använder sig av en rörlig header vilket kännetecknar en sida med rörlig design (movement). Det är inget bildspel utan små korta video-klipp
som loopas runt om och om igen. Till skillnad från Kenza ligger inte heller bilder och text i linje utan texten är mer ihop tryckt och bilderna sträcker sig
ut mot kanterna. Texten är även lite större och detta i kombination gör det mer lättläsligt enligt mig. Även mycket reklam på sidan består av rörliga bilder.
Man skulle kunna säga att denna sida även är balanserad, vilket känns ganska så typiskt för just bloggar men ett antal reklam banners till höger följer med när
man skrollar på sidan vilket får det att kännas mer osymetriskt.
Designen rent allmänt på sidan tycker jag även här passar bra, första intrycket sidan ger är ganska proffsig och jämför vi med Kenza som var lite mer tagen hur en
klädkatalog så känns denna webbsida mer åt ett företag och jag tror att det är den rörliga headern som får fram denna känsla.
Om vi kikar på undersidorna så finns där inga rörliga moment, och jag skulle inte säga att det är mer centrerat här heller. Men går man på Archive och klickar sig
vidare till någon specifik månad för blogg-inlägg så skulle jag säga att man inom designprincipen har försökt förhålla sig till alignment eftersom blogg-inläggen ligger
tre i rad, precis som vi gjorde i Grid i gallery-uppgiften.


<h3>Vagabond</h3>
![image](..\assets\img\vagabond.png)

Den sista sidan som skall analyseras är Vagabonds äventyrsblogg som i jämförelse med de andra två webbsidorna känns betydligt mer simpel. Denna blogg handlar
om resereportage och vill dela med sig av spännande miljöer värt att besöka. Jag tycker personligen att denna sida känns lite rörig på grund av att den känns
uppdelad. Till höger på webbsidan ligger en navbar som sträcker sig ganska långt ner på sidan med länkar till tidigare inlägg. uppskattningsvis skulle jag säga att  
bloggtexten tar upp cirka 60 procent av sidans bredd och navbaren 40 procent och när man skrollat ner till navbarens slut så ligger bloggtexten kvar i samma position
vilket jag själv tycker ser konstigt ut, jag tycker man borde lösa det på ett snyggare sätt. Men det är egentligen ingen tvekan om vad man vill att sidan ska
representera, utanför texten så har vi en lite blå spräcklig bakgrund som ska likna havet på en karta vilket ser trevligt ut men det blir lite stora kontraster
när man bara bryter av det mot en vit bakgrund med enbart bilder.
Jag vill nog säga att man använt sig att av designprincipen proportion eftersom allt inte riktigt hänger ihop symetriskt. Går man vidare in på någon av undersidorna
så skulle jag säga att man även här använt sig av alignment eftersom informationen ligger på en rad efter varandra men kommer man in på en undersida med text så dras
fokus genast åt höger, precis som på förstasidan.

Analys
-----------------------
Efter att ha analyserat dessa tre webbsidor så tycker jag ändå att man har kunnat se designprinciperna relativt enkelt. Om vi börjar med Kenza så var det en tydlig struktur som gjorde att man kunde se att dem använt sig av balanserad design. Tyckte färgvalen var snygga och förstasidan lyfte upp webbsidan i sin helhet. Som jag skrev i resultatet så hade denna sida ett typiskt blogg utseende men om man tänker bort textlödet så var den väldigt snyggt designad. Isabella Löwengrips webbsida gav mera rörelse på grund av sin header och den upplevdes lite "proffsigare". Men denna sida innehöll betydligt mer reklam som så klart gör det lite mer rörigt, speciellt när det kommer till reklamvideos. Texten var även lite större och sträckte sig inte lika långt diagonalt vilket gjorde den lättläst.
Vagabond var den sida som upplevdes "enklast" av dem alla. Som jag skrev innan så upplevs webbsidan lite ojämn på grund utav textflödets placering, hade hellre sett att navbaren var placerad på något annat vis för att slippa det helt vid texten. Jag skrev också att designprincipen dem använt sig av var proportion men det känns
inte riktigt som att det är medvetet, utan snarare något som bara blivit av i röran men jag är väl kanske inte riktigt rätt person att göra den bedömningen.



Analys Me-sida
-----------------------
Designen på min me-sida skulle jag säga är väldigt enkel. I början av kursen var mitt mål att försöka hålla den väldigt ren. Om vi kollar på detta kursmomentet så
har jag fått ändra min färg på all text och samtliga rubriker för att uppnå 100 procent på accessibility, Lighthouse klagade nämligen på min gråa textfärg som kunde bli svår att tyda vilket jag ändå förstår. Först ändrade jag till svart för att få det så tydlig som möjligt vilket gav 100 procent accessibility men det blev väldigt starkt tyckte jag så det slutade med en mörkblå färg som blev något mjukare. Men i jämförelse med dessa sidor som jag analyserat så framstår min sida som ganska tråkig skulle jag vilja säga. Den har ett orange tema som blir rätt så stillsamt, med andra ord händer det inte så mycket på sidan om man till exempel jämför
med Isabella Löwengrips webbsida. Min webbsida tycker jag ändå är helt ok med tanke på syftet, det är mestadels text den inne håller men absolut skulle man kunna göra den lite roligare, i alla fall startsidan med en större bild eller något annat som ger lite mer djup i den. Designprincipen på de flesta av mina sidor är en balanserad design där text och bilder ligger centrerat av webbsidans storlek, kollar vi på undersidorna i till exempel report så har vi som jag nämnde tidigare en grid som gör det till en alignment design. Men jag ska med handen på hjärtat säga att detta är omedvetna val eftersom detta absolut inte vart något jag tänkt på utan mera växt fram under kursens gång.
Jag har som sagt bara gjort ändringar på mitt val av färg på text och rubriker. Annars tycker jag att själva upplägget på bilder och text är ganska likt det sidor jag analyserat, på de flesta sidor är bilderna och texten centrerad. Men skulle jag vilja ändra något så skulle jag vilja ha en sida med lite mer rörelse för att jag tycker det ger en cool effekt.



Referenser
-----------------------

[Design – principer och element](https://www.youtube.com/playlist?list=PLKtP9l5q3ce-oz7aoBkk-oEn4xzGbtqxU)

Övrigt
-----------------------

Jag som skrivit denna analys heter Christian Aronsson

<!-- <div class="sidemenu">
<a href="01_colors"><h2>Colors</h2></a>
<a href="02_load.md"><h2>Load</h2></a>
<a href="03_design_principles"><h2>Design</h2></a>
</div> -->
